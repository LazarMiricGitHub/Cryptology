Novak "Nole" Đoković (Beograd, Srbija, tada SFRJ; 22. maj 1987), po osvojenim turnirima, najbolji je teniser svih vremena. Na prvom mestu ATP liste do sada je proveo 330 nedelja. Teniski stručnjaci, bivši igrači i saigrači smatraju Đokovića za jednog od najboljih tenisera u istoriji. Profesionalno igra od 2003. godine. Osvojio je dvadeset grand slam trofeja: Otvoreno prvenstvo Australije 2008, 2011, 2012, 2013, 2015, 2016. i 2019, 2020, 2021 i 2023, Wimbledon 2011., 2014., 2015., 2018., 2019., 2021. i 2022., Otvoreno prvenstvo SAD 2011, 2015. i 2018, Otvoreno prvenstvo Francuske-Roland Garros 2016., 2021 i pet puta Masters kup 2008, 2012, 2013, 2014. i 2015. godine. Đoković je najmlađi igrač koji je dospeo do polufinala sva četiri grend slem turnira. Osvojio je 36 turnira iz Masters serije i prvi kompletirao tzv. "Zlatni masters" (2018. godine), odnosno osvajanje svih devet turnira iz Masters serije. Zajedno sa saigračima iz reprezentacije Srbije je došao do titule u Dejvis kupu 2010. godine.

Sa Špancem Rafaelom Nadalom je ostvario jedno od najvećih rivalstava u istoriji tenisa. Odigrali su rekordan broj međusobnih duela u Open eri, kao i najveći broj mečeva na grend slemovima, uključujući i najduže finale. Zapaženo je i Đokovićevo rivalstvo sa Rodžerom Federerom, protiv koga je igrao u rekordnih deset grend slem polufinala i u pet grend slem finala, dva puta na US Openu i tri puta na Wimbledonu. -Pobedio Nadala u finalu rolan garosa 2021.

Osvojio je bronzanu medalju u pojedinačnoj konkurenciji na Olimpijskim igrama 2008. u Pekingu. Jedan je od dobitnika zlatne značke Sporta. Proglašen je za najboljeg sportistu sveta 2011, 2014, 2015 i 2019. godine na Laureus dodeli.